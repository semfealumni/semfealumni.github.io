---
hide:
  - navigation
---

# Εγγραφές και Δωρεές

Η οικονομική δύναμη του Συλλόγου Διπλωματούχων ΣΕΜΦΕ βασίζεται στις **δωρεές** και τις **εισφορές** των μελών του. Οι δωρεές και εισφορές καλύπτουν τα **λειτουργικά έξοδα** του Συλλόγου καθώς και **έξοδα για διοργάνωση ημερίδων, εκδηλώσεων και συναντήσεων σε ετήσια βάση.** Για περισσότερες πληροφορίες [επικοινωνήστε μαζί μας](contact.md).

Ευχαριστούμε για την εμπιστοσύνη σας. Απο την πλευρά μας, εργαζόμαστε καθημερινά ώστε να προβάλλουμε με τον καλύτερο τρόπο την κοινή μας αφετηρία, την ΣΕΜΦΕ και τα μέλη μας.

## Εγγραφή

Για να εγγραφείτε μέλος στο Σύλλογο Διπλωματούχων ΣΕΜΦΕ και να αποκτήσετε πρόσβαση στην περιοχή “μόνο για μέλη” του ιστοχώρου μας, πρέπει να ισχύουν *όλα* τα παρακάτω:

1. Να είστε **απόφοιτος ή τελειόφοιτος** του **Προπτυχιακού** Προγράμματος της **ΣΕΜΦΕ ΕΜΠ**, και να μπορούμε να το πιστοποιήσουμε με κάποιο τρόπο. (O πιο εύκολος τρόπος για να το κάνουμε είναι να έχετε ενημερωμένο LinkedIn profile, όπως αναφέρουμε στη σχετική φόρμα στη συνέχεια). Αν είστε **μέλος ΔΕΠ ΣΕΜΦΕ** [επικοινωνήστε μαζί μας](contact.md) με το GMail σας και θα σας δώσουμε πρόσβαση επίσης.
2. Να έχετε συμπληρώσει τα στοιχεία σας στην [ηλεκτρονική φόρμα](https://goo.gl/F3AzdU).
3. Να έχετε καταθέσει το ποσόν των **10€** στον λογαριασμό του Συλλόγου που διαχειρίζεται ο Ταμίας Κωνσταντίνος Στούρας (βλ. “Κατάθεση” παρακάτω). Στο πεδίο της “αιτιολογίας” παρακαλούμε να αναγράψετε το **όνοματεπώνυμό** σας, το **email** σας και το **έτος συνδρομής** που καταβάλλετε. 

Θα ελέγξουμε τα στοιχεία σας άμεσα και θα σας αποστείλουμε e-mail με την ενεργοποίηση της ιδιότητας του μέλους του Συλλόγου.

## Ανανέωση Ετήσιας Συνδρομής

Η ανανέωση της συνδρομής για τα εγγεγραμένα μέλη γίνεται ετησίως, και πάλι με το ποσόν των **10€**. Η ανανέωση της συνδρομής μπορεί να γίνει είτε ηλεκτρονικά με κατάθεση στο λογαριασμό του Συλλόγου (βλ. “Κατάθεση” παρακάτω), είτε με φυσική παρουσία σε κάποια εκδήλωση/ημερίδα/συνέλευση του Συλλόγου.

## Δωρεές

Οποιοσδήποτε εμπνέεται από τους σκοπούς και τις δράσεις του Συλλόγου Διπλωματούχων ΣΕΜΦΕ όπως περιγράφονται στο Καταστατικό, **ανεξάρτητα από το αν είναι διπλωματούχος ή όχι**, μπορεί να συνεισφέρει το ποσό που επιθυμεί για τη στήριξη της λειτουργίας του. Η κατάθεση μπορεί να γίνει στο **λογαριασμό του Συλλόγου** (βλ. “Κατάθεση” παρακάτω) με την αιτιολογία **“δωρεά”**. Αν κατά την κατάθεσή σας συμπεριλάβετε το ονοματεπώνυμο και email σας, θα σας αποσταλλεί απαντητική ευχαριστήρια επιστολή από το Σύλλογο.

## Διαφάνεια στις Συναλλαγές και Έξοδα του Συλλόγου

Διατηρούμε πλήρη διαφάνεια στα έσοδα και έξοδα του Συλλόγου, και τις συναλλαγές από τις εγγραφές και δωρεές μελών. Το κάθε μέλος αν το επιθυμεί μπορεί να έχει γνώση σχετικά με τη διαχείριση των οικονομικών συναλλαγών και εξόδων του Συλλόγου.

## Οφέλη Μελών

Σύμφωνα με το Καταστατικό τα μέλη του Συλλόγου:

- Γίνονται μέλη σε ένα ολοένα αυξανόμενο “δίκτυο Αποφοίτων ΣΕΜΦΕ” που περιλαμβάνει άτομα με κορυφαία εργασιακή εμπειρία είτε υψηλής στάθμης έρευνα και ακαδημαϊκή πορεία. Τα μέλη μας επικοινωνούν τακτικά συζητώντας ευκαιρίες απασχόλησης, σπουδές και γενικότερα αντλώντας συμβουλές.
- Δίνουν την ευκαιρία σε Εργοδότες, Αποφοίτους ΣΕΜΦΕ και HR Professionals να ψάξουν το προφίλ τους για επαγγελματική απασχόληση, αυστηρά αν και μόνο αν αυτό είναι στις προτιμήσεις της/του εκάστοτε Αποφοίτου.
- Συμμετοχή σε θεματικές ημερίδες-ενημερώσεις σχετικά με την αγορά εργασίας.
- Αν το επιθυμούν, λαμβάνουν ενημερωτικό newsletter με τις τρέχουσες εξελίξεις του Συλλόγου Αποφοίτων ΣΕΜΦΕ.
- Αν το επιθυμούν, λαμβάνουν (αποκλειστικές) ανακοινώσεις ευκαιριών εργασίας και πρακτικής άσκησης στην Ελλάδα και το εξωτερικό για ΣΕΜΦίτες. Πολλές από αυτές τις ανακοινώσεις είναι εμπιστευτικές και γίνονται μόνο για τα μέλη μας έπειτα από [προσωπική επικοινωνία](contact.md). Συνεπώς, δεν θα τις βρείτε σε κάποιο άλλο ιστότοπο (π.χ. LinkedIn, carriera.gr κτλ).

Επιπλέον, σύμφωνα με το Καταστατικό, τα μέλη του Συλλόγου έχουν το δικαίωμα:

- Του εκλέγειν
- Του εκλέγεσθαι στο Δ.Σ. και την Ε.Ε.
- Του λόγου και της ψήφου στις Γενικές Συνελεύσεις

## Κατάθεση
### Κατάθεση μέσω IBAN
Επιλέξτε μεταφορά σε άλλη τράπεζα του εξωτερικού με επιβάρυνση μόνο των εξόδων της δικής σας τράπεζας (SHA).

Εκτιμώμενη επιβάρυνση προμήθειας περίπου 1€ (ανάλογα με την τράπεζα σας).

- Τράπεζα: **Revolut Bank UAB**
- Διεύθυνση τράπεζας: **Konstitucijos ave. 21B, 08130, Vilnius, Lithuania**
- Ονοματεπώνυμο Δικαιούχου: **Konstantinos Stouras**
- IBAN: **LT74 3250 0257 5300 6171**
- BIC: **REVOLT21**

### Κατάθεση μέσω του Revolut App
Χρησιμοποιήστε το username **@kstouras** ή με το link [revolut.me/kstouras](https://revolut.me/kstouras).