---
draft: false
title: 10 χρόνια Σύλλογος Διπλωματούχων ΣΕΜΦΕ ΕΜΠ
date: 2024-02-10
authors: [semfealumni]
slug: 10-years-semfealumni
description: >
  Σας προσκαλούμε στην επετειακή εκδήλωση του Συλλόγους Διπλωματούχων ΣΕΜΦΕ
  για να γιορτάσουμε 10 χρόνια από την ίδρυση του συλλόγου μας!
categories:
  - Εκδηλώσεις
---

# Πρόσκληση για την Εορταστική Εκδήλωση των 10 Χρόνων του Συλλόγου Διπλωματούχων ΣΕΜΦΕ ΕΜΠ

*Αγαπητοί Απόφοιτοι<br/>
Μέλη ΔΕΠ<br/>
Προπτυχιακοί Φοιτητές και<br/>
Φίλοι του Συλλόγου Διπλωματούχων ΣΕΜΦΕ,*

Με ιδιαίτερη χαρά σας προσκαλούμε στην εορταστική εκδήλωση για τα 10 χρόνια ζωής και δράσης του Συλλόγου μας. Μέσα από τη δεκαετή πορεία μας έχουμε συνδράμει αποφασιστικά στην επαγγελματική κατοχύρωση των μελών μας, δημιουργώντας ένα ισχυρό δίκτυο συνεργασίας και εμπιστοσύνης.

Η εκδήλωση θα πραγματοποιηθεί την **Παρασκευή, 23 Φεβρουαρίου 2024**, στις **18:00-20:00** στην αίθουσα εκδηλώσεων της Πρυτανείας του ΕΜΠ (Κτήριο Διοίκησης, Πολυτεχνειούπολη Ζωγράφου) και θα περιλαμβάνει δύο μέρη, καθένα από τα οποία με διάρκεια μίας ώρας.

Στο πρώτο μέρος, θα πραγματοποιηθούν ομιλίες από προσκεκλημένες προσωπικότητες και συναδέλφους με άξονα την ανασκόπηση της δράσης μας, το όραμα της επόμενης δεκαετίας, το μέλλον και τις προκλήσεις για τους διπλωματούχους.

Χαιρετισμό θα απευθύνουν:

- **Βαρβαρίγος Εμμανουήλ**, Καθηγητής ΣΗΜΜΥ, Αντιπρύτανης ΕΜΠ
- **Ράπτης Ιωάννης**, Καθηγητής ΣΕΜΦΕ Κοσμήτορας Σχολής ΕΜΦΕ

Ομιλίες:

- **Κάραλης Δημήτρης**, Πρόεδρος Συλλόγου «Ανασκόπηση & Το Όραμα της δεκαετίας 2023-2033» 
- **Στούρας Κωνσταντίνος**, Επ. Καθηγητής UCD Smurfit  & **Παλασσόπουλος Βασίλης**, Μηχανικός A.I. «Προκλήσεις & Επαγγελματικές Προοπτικές Στα Εφαρμοσμένα Μαθηματικά»
- **Παναγιωτίδη Βάγια**, Μηχανικός Εφ. Φυσικής - Μεταδιδακτορική Ερευνήτρια Πανεπιστήμιο Πελλοπονήσου, «Προκλήσεις & Επαγγελματικές Προοπτικές Στην Εφαρμοσμένη Φυσική»

Στη συνέχεια, θα βραβευτούν πρόσωπα που έχουν συμβάλει σημαντικά στην θεμελίωση της επαγγελματικής κατοχύρωσης της ΣΕΜΦΕ, καθώς και στον ίδιο το Σύλλογο.

Πιο συγκεκριμένα, θα βραβευτούν:

- Ο τ. Πρύτανης ΕΜΠ και νυν Περιφερειάρχης Β. Αιγαίου κ. **Κωνσταντίνος Μουτζούρης** για την πολύτιμη συνεισφορά του αναφορικά με την απόφαση στήριξης του αιτήματος εγγραφής των Διπλωματούχων μας στο ΤΕΕ το 2009. (Στο πρόσωπό του τιμούμε ολόκληρη τη Σύγκλητο του Ιδρύματος)
- Το Ιδρυτικό μέλος του Συλλόγου και πρώην Ταμίας του ΔΣ **Ευαγγελίδη Σοφία** που υπηρέτησε το Σύλλογο από θέσεις ευθύνης όλα τα προηγούμενα χρόνια.
- Το ιδρυτικό μέλος του Συλλόγου και πρώην Αντιπρόεδρος του ΔΣ **Ελμαλής Λευτέρης** που υπηρέτησε το Σύλλογο από θέσης ευθύνης όλα τα προηγούμενα χρόνια.

Στο δεύτερο μέρος, θα γίνει η κοπή πίτας. Σε αυτή θα έχουμε την ευκαιρία να ανταλλάξουμε απόψεις και να ενισχύσουμε τις σχέσεις μας, συνεχίζοντας την πολυετή παράδοση της συναδελφικότητας και της συνεργασίας που μας διακρίνει.

Σας περιμένουμε να γιορτάσουμε μαζί την πορεία και τα επιτεύγματα του Συλλόγου μας, καθώς και να αναδείξουμε τα νέα, φιλόδοξα σχέδια για την επόμενη δεκαετία.

Με εκτίμηση,<br/>
*Το Δ.Σ.*