---
draft: false
title: 10 χρόνια Σύλλογος Διπλωματούχων ΣΕΜΦΕ ΕΜΠ
date: 2024-02-10
authors: [semfealumni]
slug: 10-years-semfealumni
description: >
  Σας προσκαλούμε στην επετειακή εκδήλωση του Συλλόγους Διπλωματούχων ΣΕΜΦΕ
  για να γιορτάσουμε 10 χρόνια από την ίδρυση του συλλόγου μας!
categories:
  - Εκδηλώσεις
---

# Πρόσκληση για την Εορταστική Εκδήλωση των 10 Χρόνων του Συλλόγου Διπλωματούχων ΣΕΜΦΕ ΕΜΠ

Αγαπητοί Απόφοιτοι, Μέλη ΔΕΠ, Προπτυχιακοί Φοιτητές και Φίλοι του Συλλόγου Διπλωματούχων ΣΕΜΦΕ,

Με ιδιαίτερη χαρά σας προσκαλούμε να τιμήσετε με την παρουσία σας την εορταστική εκδήλωση για τα 10 χρόνια λειτουργίας του Συλλόγου μας. Μέσα από τη δεκαετή πορεία μας, έχουμε δημιουργήσει ένα ισχυρό δίκτυο συνεργασίας και εμπιστοσύνης, ενώ έχουμε συνδράμει αποφασιστικά στην επαγγελματική κατοχύρωση των μελών μας.

Η εκδήλωση θα πραγματοποιηθεί την **Παρασκευή, 23 Φεβρουαρίου 2024**, στις **18:00** στην αίθουσα εκδηλώσεων της Πρυτανείας του ΕΜΠ (Κτήριο Διοίκησης, Πολυτεχνειούπολη Ζωγράφου) και θα περιλαμβάνει ομιλίες από συναδέλφους, ανασκόπηση της δράσης του Συλλόγου και συζητήσεις για το μέλλον και τις προοπτικές των επαγγελματικών μας δικαιωμάτων.

Παράλληλα, θα βραβευτούν πρόσωπα που έχουν συμβάλει στην θεμελίωση της επαγγελματικής κατοχύρωσης της ΣΕΜΦΕ, καθώς και στον ίδιο το Σύλλογο.

Πιο συγκεκριμένα, θα βραβευτούν:

- ο τ. Πρύτανης του ΕΜΠ Κωνσταντίνος Μουτζούρης, ο οποίος προήγαγε αποφασιστικά, μαζί με τη Σύγκλητο του Ιδρύματος, το αίτημα για εγγραφή των Διπλωματούχων της ΣΕΜΦΕ ΕΜΠ στο Τεχνικό Επιμελητήριο Ελλάδος,
- τα Ιδρυτικά Μέλη του Συλλόγου Ευαγγελίδη Σοφία και Ελμαλής Λευτέρης που υπηρέτησαν το Σύλλογο από θέσης ευθύνης όλα τα προηγούμενα χρόνια.

Η συνάντηση θα κλείσει με την καθιερωμένη κοπή πίτας, όπου θα έχουμε την ευκαιρία να ανταλλάξουμε απόψεις και να ενισχύσουμε τις σχέσεις μας, συνεχίζοντας την παράδοση της συναδελφικότητας και συνεργασίας που μας διακρίνει.

Σας περιμένουμε να γιορτάσουμε μαζί την πορεία και τα επιτεύγματα του Συλλόγου μας, καθώς και να αναδείξουμε τα νέα, φιλόδοξα σχέδια για τα επόμενα χρόνια.

Με εκτίμηση,

Το Δ.Σ.