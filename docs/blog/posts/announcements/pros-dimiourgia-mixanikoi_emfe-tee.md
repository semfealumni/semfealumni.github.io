---
draft: false
title: Προς τη δημιουργία της ειδικότητας των Μηχανικών ΕΜΦΕ μέσα στο ΤΕΕ
date: 2024-10-02
authors: [semfealumni]
slug: pros-dimiourgia-mixanikoi_emfe-tee
description: >
  Μήνυμα του προέδρου του Συλλόγου Διπλωματούχων ΣΕΜΦΕ ΕΜΠ για τη δημιουργία της ειδικότητας των Μηχανικών ΕΜΦΕ μέσα στο ΤΕΕ.
categories:
  - Ανακοινώσεις
---

# Προς τη δημιουργία της ειδικότητας των Μηχανικών ΕΜΦΕ μέσα στο ΤΕΕ

Αγαπητοί συνάδελφοι,

Τον μήνα αυτόν επανερχόμαστε προς τον τελικό μας στόχο. Τη δημιουργία της ειδικότητας των Μηχανικών ΕΜΦΕ μέσα στο ΤΕΕ. Με περιεχόμενο μελετών και επέκταση του εργασιακού ορίζοντα 3,000 και πλέον διπλωματούχων μας.

Είδαμε τελευταία κάποιους και κάποιες συναδέλφους, να εμφανίζονται μέσα από τις παρατάξεις τους μέσα στο ΤΕΕ, αλλά και μέσα στο ΕΜΠ και τη συνέλευση προπτυχιακών για να σηκώσουν τα αγωνιστικά λάβαρα για τη νέα ειδικότητα. Δήλωσαν δημόσια ότι οι αγώνες των ίδιων και των κομμάτων τους ήταν αυτοί που έφεραν την κατοχύρωση μέσα στο ΤΕΕ... Δεν τους ξέρουμε. Δεν τους συναντήσαμε τα 10 χρόνια μέσα κι έξω από το ΤΕΕ.

Ο Σύλλογος, οι 15 και όλα τα μέλη, που όλα αυτά τα χρόνια ενωμένοι συμμετέχουν, ομονοούν και ενεργούν, δεν ξεχνούν. Γνωρίζουν. Και επειδή γνωρίζουν, καταλαβαίνουν πλέον εύκολα ποιοι είναι αυτοί που εμπορεύονται αγωνιστικότητα προσπαθώντας να οικειοποιηθούν τη νίκη μιας συνειδητοποιημένης, καλά ορισμένης κίνησης, στην οποία δεν συμμετείχαν ποτέ.

Με αυτή τη γνώση και ανταποκρινόμενοι σε μια ακόμα συγκυρία, επιλέγουμε να σταθούμε στην πλευρά των διαμορφωτών της ιστορίας.

Είμαι βέβαιος ότι όλοι μαζί σύντομα θα φέρουμε την τελική νίκη.

Με τιμή,<br/>
Δημήτρης Κάραλης<br/>
*Πρόεδρος του Συλλόγου Διπλωματούχων ΣΕΜΦΕ ΕΜΠ* 
