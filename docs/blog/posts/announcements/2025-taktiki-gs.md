---
draft: false
title: Πρόσκληση σε τακτική εκλογοαπολογιστική γενική συνέλευση του συλλόγου
date: 2025-03-02
authors: [semfealumni]
slug: 2025-taktiki-gs
description: >
  Πρόσκληση σε τακτική εκλογοαπολογιστική γενική συνέλευση του συλλόγου
categories:
  - Ανακοινώσεις
---

Αγαπητά Μέλη του Συλλόγου,

Σύμφωνα με την απόφαση του Δ.Σ. της 12ης Ιανουαρίου 2025 προκηρύσσονται η **ετήσια τακτική Γενική Συνέλευση** και οι **εκλογές** για την ανάδειξη νέου Διοικητικού Συμβουλίου και Εξελεγκτικής Επιτροπής του Συλλόγου.

Η Τακτική (εκλογοαπολογιστική) Γενική Συνέλευση, στα πλαίσια της οποίας θα διεξαχθούν οι αρχαιρεσίες θα λάβει χώρα μέσω **τηλεδιάσκεψης** (ΦΕΚ Ν.4702/2020, άρθρο 4) την Κυριακή 23 Μαρτίου. Αν δεν υπάρξει απαρτία, αυτή θα διεξαχθεί οριστικά την ==^^**Κυριακή 30.3.2025 στις 20:00 (ώρα Ελλάδος)**^^== ανεξαρτήτως απαρτίας όπως ορίζει το Καταστατικό του Συλλόγου. Οι αρχαιρεσίες θα διεξαχθούν ηλεκτρονικά μέσω του συστήματος «ΖΕΥΣ».

**Θέματα Τακτικής Γενικής Συνέλευσης:**

- Έγκριση οικονομικού απολογισμού ΔΣ
- Έγκριση διοικητικού απολογισμού ΔΣ
- Αρχαιρεσίες 2025
- Ενημέρωση σχετικά με τις τρέχουσες εξελίξεις

Οι υποψηφιότητες για το Διοικητικό Συμβούλιο ή την Εξελεγκτική Επιτροπή αφορούν τα εγγεγραμμένα μέλη του Συλλόγου. Αυτές θα πρέπει να σταλούν ηλεκτρονικά στο email του Συλλόγου gradsemfe@gmail.com μέχρι και την ημέρα της Συνέλευσης.

Σας καλούμε όλους να συμμετέχετε στη διαδικασία για έναν πιο δυνατό και αντιπροσωπευτικό Σύλλογο.

Με εκτίμηση,<br/>
Το Δ.Σ. του Συλλόγου Διπλωματούχων ΣΕΜΦΕ ΕΜΠ<br/>
*Δημήτρης Κάραλης (Πρόεδρος)*<br/>
*Βαγγέλης Αλμπάνης (Αντιπρόεδρος)*<br/>
*Αλίκη Στεργίου (Γραμματέας)*<br/>
*Κωνσταντίνος Στούρας (Ταμίας)*<br/>
*Σοφία Ευαγγελίδη (Μέλος)*<br/>